## **Narodziny Świata widziane przez pryzmat współczesnej nauki**

W Elyean powszechnie uznawaną teorią, głoszoną na magicznych uniwersytetach przez Arcymagów oraz wielu innych znanych mędrców, jest ta o pradawnej walce dwóch potężnych pierwotnych mocy.
Pierwszą z nich jest [[Elyean/PL/Zawartość/Magia i Wiara/Wiedza/Mroczna Energia.md|Mroczna Esencja]], naznaczona wyklętą obecnością [[Wyklęty - Wyrvgarth|Wyrvgartha]] - istoty obdarowanej częścią boskości, lecz przeklętej po wieczność.
Drugą zaś stanowi [[Elyean/PL/Zawartość/Magia i Wiara/Wiedza/Magiczna Energia.md|Energia Magii]], będąca uosobieniem [[Matka Mądrości - Aurora|Aurory]], Matki Mądrości i Władczyni Tajemnic.

## **Narodziny Świata widziane w pryzmacie wiary**

Wspólna tradycja stanowiona przez magów różnych ras – zarówno [[Elyean/PL/Zawartość/Środowisko/Stworzenia/Żywe Stworzenia/Istoty Rozumne/Ludzie/Ludzie|ludzi]], jak i [[Elyean/PL/Zawartość/Środowisko/Stworzenia/Żywe Stworzenia/Istoty Rozumne/Elfy/Efly|elfów]] –  ukształtowała nasze wierzenia. [[Matka Mądrości - Aurora|Bogini Aurora]] uznawana jest nie tylko za [[Elyean/PL/Zawartość/Magia i Wiara/Wiedza/Magiczna Energia.md|źródło wszelkiej magii]] i inkarnację nieskończonej mądrości, lecz także za Matkę Stworzenia. To ona, własnoręcznie kształtując świat, powołała do istnienia [[Panteon Siedmiu Strażników|Siedmiu Strażników]], którzy zostali stworzeni na jej obraz i stali się opiekunami Elyean.

Każdego z rodzeństwa Strażników charakteryzuje odmienny [[Elyean/PL/Zawartość/Magia i Wiara/Wiedza/Magiczne Kręgi.md|krąg magii]]:

- **Krąg Ognia**, nad którym władzę sprawuje [[Strażnik Żywiołu Ognia - Annos|Annos]],
- **Krąg Wody**, kierowany przez [[Strażniczka Żywiołu Wody - Aria|Arię]],
- **Krąg Ziemi**, pod opieką [[Strażnik Żywiołu Ziemi - Ghall|Ghalla]],
- **Krąg Wiatru**, z [[Strażniczka Żywiołu Powietrza - Venthra|Venthrą]] jako strażnikiem.

Ci czterej Strażnicy odpowiadają za podstawowe siły natury, pozwalając nam kształtować magiczną energię w zrozumiałe i użyteczne formy, które wspierają wspólnotę w obronie i rozwoju.

Kolejni Strażnicy reprezentują:

- **Krąg Światła**, którym włada [[Śtrażniczka Światła - Elure|Elure]],
- **Krąg Śmierci**, pod pieczą [[Strażnik Śmierci - Belhios|Belhiosa]].

Dzięki Elurze możemy leczyć chorych, lecz to Belhios pozwala przywracać do życia tych, których przeznaczeniem nie było odejść przedwcześnie.

Magia tej dwójki wykracza poza konwencjonalne dziedziny, a ich moce są uosobieniem drogi, przez którą toczą się nasze życia. Gdy nadejdzie czas, to właśnie oni zdecydują o losie naszych dusz, gdy nasze ciała ostatecznie przeminą.

Na czele całego kolegium Strażników stoi **[[Strażnik Równowagi - Rhaet|Rhaet]]**, reprezentujący **Krąg Równowagi**. Arbiter i rozjemca, który podejmuje fundamentalne decyzje w celu utrzymania naturalnego porządku we Wszechistnieniu. Rhaet obdarza nas mocą wpływania na przyrodę, komunikowania się z naturą oraz przekształcania naszych ciał na podobieństwo dzikich stworzeń.

Poza Siedmioma Strażnikami znajdują się również dwie istotne postaci: **[[Patronka Pieczy - Manthisa|Manthisa]]**, wybrana przez Aurorę na patronkę pieczy, łącząca nas bezpośrednio z Matką Stworzenia, oraz **[[Patron Arcanum - Arcon|Arcona]]**, patron Arcanum, który jako wierny sługa Aurory pełni funkcję katalizatora i przekaźnika jej mocy, a także mocy samych Strażników.

Magowie wierzą, że to Arcon odegrał kluczową rolę w stworzeniu Strażników. Te teorie ukazują złożoność magicznych relacji i symbiozy między Strażnikami a ich patronami, które razem tworzą wyjątkową harmonię magii w naszym świecie.


## **Narodziny Świata według heretyków**

W kręgach kultystów czczony jest “Wielki Tha” jako wszech stwórca wszelkiego istnienia. Ich opowieści przekazują historię o tym, jak Tha, przepełniony Chaosem, tkwił wewnątrz [[Wszechmrok|“Wszech-Mroku”]]. Z każdej cząstki tego chaosu emanowały nieskończenie różnorodne energie magiczne, każda z nich unikalna, a zarazem podobna.

Tha pogrążył się w szaleństwie, z którego mogło go uwolnić jedynie wyzwolenie uwięzionych wewnątrz energii. Rzekomo w taki sposób miały zrodzić się potężne byty magiczne, które otrzymały możliwość kreowania własnych [[Elyean/PL/Zawartość/Magia i Wiara/Wiedza/Domena.md|domen]] – mikroświatów, w których władały nieograniczoną mocą oraz absolutną władzą. Wśród darów przekazanych im przez Tha znalazły się [[Wieczny Płomień]], przeznaczony dla Wyrvgartha, oraz Nieskończona Mądrość, którą obdarzono ambitną Aurorę. Wieczny Płomień nie tylko chronił przed Wszech-Mrokiem, lecz także dawał zdolność niezbędną do stworzenia życia – które właśnie w domenie Wyrvgartha pojawiło się po raz pierwszy.

Z biegiem czasu Tha, osłabiony, przybrał swoje obecne wcielenie – zmiennokształtnego [[Ten o Wielu Twarzach - Thatum|Thatum]] – choć jego szaleństwo, napędzane Chaosem, pozostawało nieposkromione.  Uwolnienie energii przez Tha jedynie oddaliło wyrok. Wyrvgarth i Aurora stworzyli [[Elyean/PL/Zawartość/Świat/Mroczny Wymiar.md|nową domenę]], gdzie wspólnymi siłami zapieczętowali Thatuma.
W tych legendach Aurora, zazdrosna o niewykorzystaną moc Wyrvgartha, wykradła Wieczny Płomień. Gdy Wyrvgarth zażądał jego zwrotu, Aurora pokonała go, zmuszając do wycofania się do własnej domeny.

Bez Płomienia domena Wyrvgartha zaczęła być pochłaniana przez Wszech-Mrok, zagrażając także Mrocznemu Wymiarowi, gdzie uwięziony pozostawał Thatum.
W tej domenie, jak głoszą kultyści, miały się tworzyć kolejne mikroświaty. Wierzy się, że Thatum nieustannie próbuje wydostać się z więzienia, by ponownie zapanować nad wszelkimi energiami i przywrócić wszechświat do pierwotnego stanu lub pogrążyć go w całkowitym chaosie i zniszczeniu.