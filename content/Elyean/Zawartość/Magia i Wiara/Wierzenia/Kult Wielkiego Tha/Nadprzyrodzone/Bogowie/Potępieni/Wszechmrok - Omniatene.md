---
fileClass: faith_being
lang: pl-PL
title: Wszechmrok - Omniatene
tags:
  - beings
  - cult-of-father-tha
aliases: 
date: 02-10-2025
description: Uosobienie Wszechmroku - pustka, która nie odbija światła.
enableToc: false
draft: false
published: false
faithName: Cult of Father Tha
beingName: Omniatene
beingAlternateNames: The All-Dark, The Abyssal One, The Ever-Consuming Void, The Veil of Oblivion, The Eternal Eclipse
beingAliases: The Vastness of the Night
beingDomain: " Abyss Domain"
beingSymbols: Black Circle Inscribed with Ancient Runes, Ouroboros Devouring Itself, But Hollow Within, Eye Without a Pupil, Star with Broken Arms, Spiral Descending into the Void, Flaming Torch with Dark Fire
beingPowerLevel:
  - Primordial Power
beingPowerLevelNumber: 4
beingEnergyOrigin: Omniatene
beingCreatorName: Omnisum
beingType:
  - Primaeval God
  - Damned Being
sourceOfContent: Zero Edition - Main Module
---
*„On nie chowa się w mroku, lecz **JEST** mrokiem”.*
W pismach kultystów zapisano, że **Omniatene** – **Wszechmrok**, potępiany przez nich bóg ciemności, jest strażnikiem sekretów przedwiecznych. To on pilnuje, aby nikt nie odnalazł Thatum–a, uwięzionego za bramami prowadzącymi do [[Wieczne Sanktuarium|Wiecznego Sanktuarium]]. Wierni głoszą, że to Omniatene ma zwyciężyć i ponownie zawładnąć [[Wszechistnienie - Omnisum|Wszechistnieniem]], a będzie to miało miejsce podczas wydarzeń znanych pod nazwą [[Hymn Istnienia|Hymnów Upadku]].

Bóstwo rzekomo kontroluje [[Ten o Wielu Twarzach - Thatum|Thatum–a]], lecz w ostatecznym pojedynku to Thatum odzyska świadomość i zatriumfuje, aby następnie zjednoczyć całą energię istnienia i zmusić Wszechmrok do odwrotu, skazując go na bezkres samotności pośród niczego.

**Omniatene** to nie tylko bóstwo. To uosobienie Wszechmroku, który jest pustką, nie odbija światła i nie zna kształtów. To **On** jest istotą, której imienia nie powinno się wspominać w zwykłej rozmowie.

Starożytni twierdzą, że jego esencja przypomina czarną maź, która pochłania światło i wszystko, co zbliży się do niej zbyt blisko. W jej wnętrzu widać jedynie pustkę bez końca – ciemność nieznającą granic.

W pradawnych kronikach wyraźnie podkreślano, że za upadek cywilizacji Starożytnych nie odpowiada wcale Omniatene, lecz **Zapomniany Przedwieczny**, zatracony w odmętach czasu i pustki. Wszechmrok nie sączy kłamstw, nie zawodzi i nie podsuwa fałszywych wizji – on po prostu istnieje i wyczekuje na moment, w którym może pochłonąć kolejne światy.

I choć nikt nie zna jego granic ani nikt nie jest w stanie stawić mu czoła, istnieją dawne zapiski mówiące o płomieniu, który potrafi rozproszyć jego głębię…
