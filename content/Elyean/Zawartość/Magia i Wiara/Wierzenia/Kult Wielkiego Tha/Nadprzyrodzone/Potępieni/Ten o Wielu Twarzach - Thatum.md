---
fileClass: faith_being
lang: pl-PL
title: Ten o wielu twarzach - Thatum
tags:
  - beings
  - cult-of-father-tha
aliases: 
date: 02-11-2024
description: Description of the page used for link previews.
enableToc: false
draft: false
published: false
beingName: The One of Many Faces
beingAlternateNames: The Forgotten Primordial, The False God, The Nameless One, The Devourer of Identity, The Lurker in the Veil, The Shadow of Creation, The Whisper of Lies
beingAliases: The Accursed, Hatred, Dread, Awe, Glee, Revulsion, Wrath, Malice, Torment, Hollow
beingType:
  - Primaeval God
  - Accursed Being
  - Fallen Being
  - Forsaken Being
beingDomain: Chaos
beingSymbols: Key, Seal, Gate, Face, Hand
beingPowerLevel:
  - Limited Power
beingPowerLevelNumber: 4
beingEnergyOrigin: Thatum
beingCreatorName: Thatum
---
*„Twarzy ma wiele, lecz ujawnia zawsze tylko jedną – nawet jeśli tylko na krótką chwilę, jakby każda z nich miała swoje własne życie, a on sam zagubił się w ich cieniu”.*

Według kultystów jest to wcielenie [[Wielki Stwórca - Tha||pradawnego Thatuma]], bóstwa odpowiedzialnego, za kreację [[Twórcy|istot tak potężnych, że zdolne są do cudu stworzenia]]. On, który ma pochłonąć świat i oczyścić go w zarzewiu nienawiści, strachu i smutku, przywracając równowagę [[Wszechistnienie - Omnisum|Wszechistnienia]].

Opisywany jako mieszanina cienia, mięsa, twarzy i dłoni, które wiją się nieustannie, pokryte runami w krwawym odcieniu karmazynu.
Gdy przyjmuje stałą formę, za każdym razem kradnąc czyjeś istnienie, przybiera nową twarz – uosobienie imienia, myśli i emocji, które niegdyś panowały w sercach bóstw czy śmiertelników. 

W pradawnych pismach uchodzi za **Fałszywego Boga** – okrytego cieniem zapomnienia. Bóstwo, które sączy swoje kłamstwa z uśmiechem na nie–swojej twarzy, czeka na błysk w oczach pełnych strachu.

Zapisano, że to on jest tym, którego imiona zaginęły w czasie. Jego prawdziwej tożsamości strzegą bezimienni strażnicy, gotowi odpowiedzieć na wezwanie. Echo tego wołania, niczym odległy krzyk, rozbrzmiewać będzie każdej nocy – **Tego o Wielu Twarzach, Przeklętego, Zapomnianego Przedwiecznego**.

*„W odmętach zapomnianych zakątków [[Wszechistnienie - Omnisum|Wszechistnienia]], zapieczętowany jest byt, który pozbawiono imienia. Tożsamość jego jest niczym więcej jak zlepkiem kłamstw”*.

*„… Strach, Odraza, Zaskoczenie, Radość, Nienawiść, Smutek, czy Złość – albowiem wiele ma imion, tyle, co twarzy, **Zapomniany Przedwieczny**, **Przeklęty** przez Czas i Przestrzeń”*
