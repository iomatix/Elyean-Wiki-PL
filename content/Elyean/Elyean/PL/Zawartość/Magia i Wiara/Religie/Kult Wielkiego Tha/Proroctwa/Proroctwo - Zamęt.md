Gdy taniec barw nabierze pędu, a [[Wielki Stwórca - Tha]] zatraci się w labiryncie własnych myśli, wędrując po nim w rytmie [[Wieczna Pieśń|pieśni bez końca]], której każda kolejna nuta stanie się nowym [[Twórcy|Twórcą]], a wyglądać to będzie niczym rozdarty horyzont, na którym światło spotyka cień. Ten stan trwać ma, a jednocześnie unosić się – dryfować przez przestrzeń i czas. [[Wszechmrok - Omniatene|Wszechmrok]] przepełni niepokój, jakby samo istnienie wypalało jego świadomość. 

Wielki Tha, w swej mądrości, obdarzy swoje dzieci darami, albowiem poznał zarówno przeszłość, jak i przyszłość. Wie on, że z każdą minioną chwilą, jego obecność słabnąć będzie, a istota istnienia zaniknie.

Wśród niezliczonych darów, które przepływają przez czas, istnieją trzy, które za każdym razem zmienią oblicze wszechświata.
- [[Wieczny Płomień]], który rozproszy nienawidzący życia Wszechmrok, niejednokrotnie ocali istnienie, dając Twórcom moc władania nad istotami i tchnienia życia w światy niezliczone.
- [[Wieczna Ciemność]], pochłaniająca światło, nieść będzie jednakowo chłód oraz harmonię, pozwalając zaprowadzić równowagę między narodzinami a śmiercią we wszystkich światach.
- [[Wieczna Pieśń]], dzięki której Twórcy ujarzmiać będą energię, nadadzą materii kształt i zapewnią istnienie światom bez końca.


